<!DOCTYPE html>
<html lang="en">

<head>
    <meta charset="UTF-8">
    <title>Котик і півник</title>
    <link href="styles.css" rel="stylesheet" />

</head>


<body>
    <div class="kazky">
        <h1 class="nazvakotykpivnyk">Котик і півник</h1>
        <div class="textkotykpivnyk">
            <p>
                Був собі котик та півник і були вони у великій приязні. <br>Котик, було, у скрипочку грає, а півник
                тільки
                співає. <br>Котик, було, йде їсти добувати, а півник вдома сидить та хати глядить, <br>То котик, було,
                йдучи,
                наказує:<br>
                — Ти ж тут нікого не пускай та й сам не виходь, хоч би хто й кликав.<br>
                <br>— Добре, добре,— каже півник; засуне хату та й сидить, аж поки котик вернеться.<br>
                <br>Навідала півника лисиця та й надумала його підманити. <br>Підійде під віконце, як котика нема вдома,
                та й
                промовляє:<br>
                — Ходи, ходи, півнику, до мене: що у мене золота пшениця, медяна водиця.<br>
                А півник їй:
                — То-ток, то-ток, не велів коток!<br>
                Бачить лисиця, що так не бере, прийшла раз уночі, <br>насипала півникові попід вікном золотої пшениці,
                <br>а сама
                засіла за кущем. <br>Тільки що котик вийшов по здобич, <br>а півник одсунув кватирку та й виглядає.
                <br>Бачить: нікого
                нема, тільки пшеничка попід вікном розсипана.<br> Понадився півник:
                — Піду-но я трошки поклюю, нікого нема, <br>ніхто мене не побачить, то й котикові не скаже.<br>
                Тільки півник за поріг, а лиска за нього та й помчала до своєї хати. <br>А він кричить:
                — Котику-братику, несе мене лиска по каменю-мосту на своєму хвосту. <br>Порятуй мене!
                Котик поки почув, поки завернув (далеко був), <br>то вже й опізнився лиску догнати.<br>
                Біг-біг, не здогнав, вернувся додому та й плаче, <br>а далі надумався, узяв скрипку, <br>писану торбу та
                й пішов до
                лисиччиної хатки.<br>
                А в лисиці було чотири дочки та один син.<br> То стара лисиця на влови пішла, <br>а дітям наказала
                півника глядіти
                та окріп гріти.<br>
                — Глядіть же,— наказала,— нікого не пускайте.<br>
                Та й пішла.
                А котик підійшов під вікно та й заграв, ще й приспівує:<br>
                — Ой у лиски, в лиски новий двірта чотири дочки на вибір,<br>п’ятий синко, ще й Пилипко.Вийди,<br> лисе,
                подивися,
                чи хороше граю!<br>
                От найстарша лисичівна не стерпіла та й каже до менших:<br>
                — Ви тут посидьте, а я піду подивлюся, <br>що воно там так хороше грає?<br>
                Тільки що вийшла, а котик її цок у лобок та в торбу. <br>А сам знов грає:
                — Ой у лиски, в лиски новий двірта чотири дочки на вибір,<br>п’ятий синко, ще й Пилипко.Вийди, лисе,
                <br>подивися,
                чи хороше граю.<br>
                Не втерпіла й друга лисичівна та й собі вийшла, <br>а він і ту — цок у лобок та в торбу та й знов
                приспівує:<br>
                — Ой у лиски, в лиски новий двірта чотири дочки на вибір,<br>п’ятий синко, ще й Пилипко.Вийди, лисе,
                <br>подивися,
                чи хороше граю.<br>
                Так усіх чотирьох виманив. <br>А синко Пилипко жде-пожде сестричок — не вертаються.<br>
                — Піду,— каже,— позаганяю, а то мати прийде, битиме.<br>
                Та й пішов з хати. От котик і його цок у лобок та в торбу. <br>А потім почепив торбу на сухій вербі,
                <br>сам у хату,
                знайшов півника, розв’язав: <br>взяли вони удвох усю лисиччину страву, поїли,<br> горщика з окропом
                вивернули,<br>
                горш-ки-миски побили, а самі втекли додому.<br>
                Та вже потім півник довіку слухав котика.
            </p>
        </div>
    </div>
</body>

</html>